<?xml version="1.0" encoding="UTF-8"?>
<document>
<FontFamilyNames>幼圆 Microsoft JhengHei UI Microsoft JhengHei UI Light 华文楷体 华文行楷</FontFamilyNames>
<Framework bgcolor="0x66380f">text</Framework>
<Color>0x105e06(绿) 0x866b64(蓝灰) 0x66380f(深蓝)</Color>
<Text x="431" y="169" width="1066" height="708" printstyle="forward" fontfamily="Microsoft JhengHei UI" fgcolor="0xdddddd" fontsize="48" duration="200">
《短歌行》
 曹操

 对酒当歌，人生几何！譬如朝露，去日苦多。
 慨当以慷，忧思难忘。何以解忧？唯有杜康。
 青青子衿，悠悠我心。但为君故，沉吟至今。
 呦呦鹿鸣，食野之苹。我有嘉宾，鼓瑟吹笙。
 明明如月，何时可掇？忧从中来，不可断绝。
 越陌度阡，枉用相存。契阔谈讌，心念旧恩。
 月明星稀，乌鹊南飞。绕树三匝，何枝可依？
 山不厌高，海不厌深。周公吐哺，天下归心。
</Text>
</document>
